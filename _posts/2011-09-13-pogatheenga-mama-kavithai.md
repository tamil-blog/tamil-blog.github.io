---
layout: post
title: போகாதீங்க மாமா.
date: '2011-09-13T22:09:00.000+05:30'
category: kavithai
category_tamil: கவிதை
redirect_from: /2011/09/blog-post_13.html
---

பஞ்சு மெத்தை தலைகாணி<br />
பன்னீர் தெளிச்சு வச்சாலும்<br />
பாவிமக கண்ணுக்குள்ள <br />
தூக்கம் மட்டும் இல்ல மாமா !...<br />
<br />
கண்ணுக்குள்ள நீயிருக்கன்னு<br />
கண்ணு முழிச்சி நான் கெடக்கேன் <br />
தனியா என்னை தவிக்க விட்டு <br />
தூரதேசம் போனதேன் மாமா !...<br />
<br />
பொறையேறி விக்கும் போதும்<br />
கண்ணு கலங்கி நிக்கும் போதும்<br />
உள்ளுக்குள்ள சிரிப்பு மாமா !...<br />
உன்னோட நெனைப்பு மாமா !...<br />
<br />
மல்லிப்பூவு வாசம் உனக்கு <br />
மனசு பூரா புடிக்குமுன்னு <br />
குண்டுமல்லி பூவச்சூடி <br />
பூவப் போல இருக்கேன் மாமா !...<br />
<br />
லவுக்கை இல்லா மாராப்பு<br />
மச்சான் உனக்கு புடிக்குமுன்னு <br />
கந்தாங்கி சீலை கட்டி <br />
கச்சிதமா இருக்கேன் மாமா !...<br />
<br />
குட்டி குட்டி ஆசையெல்லாம்<br />
எட்டி எட்டி பாக்குது மாமா !...<br />
எட்டு வாளி தண்ணி இறைச்சும்<br />
காய்ச்சல் மட்டும் போகல மாமா !...<br />
<br />
நேந்துவிட்ட காளையெல்லாம்<br />
மீசை வளர்த்து சுத்துது மாமா !...<br />
நீயில்லாத சாமத்துல <br />
வீட்டுக் கதவ தட்டுது மாமா !...<br />
<br />
வாடாமல்லி வாடுமுன்ன <br />
வண்டி வச்சி வந்துடு மாமா !...<br />
நெலாவும் பூமியும் உலாவுற வரைக்கும்<br />
என்னை விட்டு போகாதீங்க மாமா !...<br />
<br />