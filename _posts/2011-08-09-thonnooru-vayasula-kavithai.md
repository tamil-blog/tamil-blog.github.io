---
layout: post
title: தொண்ணூறு வயசுல.
date: '2011-08-09T20:28:00.003+05:30'
category: kavithai
category_tamil: கவிதை
redirect_from: /2011/08/blog-post.html
---

தொண்ணூறு வயசுல<br />
தடி ஊணி நடக்கறப்ப கூட,<br />
அவ சிரிச்சா எனக்கு பிடிக்கணும் ...<br />
என் பாட்ட அவ ரசிக்கணும் ...<br />
<br />
கையோட கை சேர்த்து<br />
மடி மேல தலை சாய்ச்சி,<br />
அவ கண்ண பாக்கறப்ப<br />
முப்பது வயசுல மொளைச்ச காதல்<br />
முடியாத வயசுலயும் முத்தமா பூக்கணும் ...<br />
<br />
காமம் முழுசும் கரைஞ்சி போய்<br />
காதல் மட்டும் மிச்சம் இருக்குற<br />
அந்த ஒத்த முத்தத்துல<br />
ஒரு கோடி கவிதைகள் அவளுக்காக<br />
நான் பாடணும் ...<br />
<br />
சுருக்கம் விழுந்த கையால<br />
இறுக்கமா அவளை புடிச்சி<br />
நெருக்கமா பக்கம் வந்தாலும்<br />
வெட்கத்துல அவ விலகி போகணும் ...<br />
<br />
ஓரக்கண்ணால அவ வெட்கத்த<br />
ஓராயிரம் முறை ரசிச்சிட்டு,<br />
அந்த காதோர மச்சத்துக்கு<br />
கம்பனா நான் மாறனும் ...<br />
<br />
கண்ணுக்கு எட்டுன தூரம் வரைக்கும்<br />
முட்டிட்டு நிக்கற கடலையும் வானத்தையும்<br />
உள்ளங்கையில் அவளை வச்சி<br />
உயர பறந்து தாண்ட வேணும் ...<br />
<br />
பேரன் பேத்தி எடுத்த வயசுல<br />
கிழவனும் கிழவியும் கொஞ்சறத பாரு-னு<br />
ஊரு உலகம் எல்லாம் கேலி செய்ய<br />
உற்சாகமா காதல் செய்யணும் ...<br />
<br />
கால் வலி-னு ஒரு நாள்<br />
அவ என் காலடியில உக்காந்தா<br />
தோள் வலி-னு கூட பாக்காம<br />
குழந்தையா அவளை சுமக்கனும் ...<br />
<br />
பேரக் குழந்தைங்க ஆளான பொறவும்<br />
என் மாரு மேல தான் அவ தூங்கணும்<br />
காலம் முடிஞ்சி போனதை கூட<br />
தெரியாம தான் நாங்க போகணும் !...<br />
<br />
உசுருக்குள்ள உசுர வச்சி, எமனையும் ஏமாத்தி<br />
ஒத்த பாசக்கயிரு-ல ரெண்டு உசுரும் பிரியணும் ...<br />
ஒரே சமாதியில ஒண்ணா ஒருக்களிச்சி படுக்கணும்<br />
மண்ணா மக்குன பொறவும் கூட, ஒண்ணா பூமியில் கலந்திருக்கணும் !...<br />
<br />