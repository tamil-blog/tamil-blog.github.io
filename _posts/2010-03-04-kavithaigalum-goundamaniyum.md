---
layout: post
title: கவிதைகளும் கவுண்டமணியும்.
date: '2010-03-04T13:03:00.005+05:30'
category: கவிதை
redirect_from: /2010/03/blog-post_04.html
---

நிலவுக்கு ஏன் வெட்கம் ?<br />
தென்னை ஓலையில் ஒளிகிறதே<br />
ஒ!.. உன்னை பார்த்ததாலா?<br />
<br />
(டேய்.. அது வெட்கம் இல்ல.. கப்பு... இவளுங்க எல்லாம் என்னைக்கு டா குளிச்சிருக்காங்க ?..)<br />
<br />
நான் எண்ணும் நட்சத்திரங்கள் மின்னுவதில்லை<br />
உன் கண்ணின் மணியை பார்த்த பிறகு !<br />
<br />
(ஒ.. சென்ட்ரல் ஜெயில்-ல கூரைய எடுத்துடாங்களா?... களி தின்னாலும் கவிதை போகல உனக்கு .. அட்ரா அட்ரா )<br />
<br />
வெயிலில் நான் <br />
வெளியே செல்வதில்லை ..<br />
கண்ணுக்குள் வாழும் உனக்கு <br />
வேர்க்கும் என்று !..<br />
<br />
(செந்தில்: அண்ணே,நான் கண்ண மூடிட்டு செய்யுற வேலைய.. நீங்க கண்ண தொறந்துட்டு செய்வீங்களா அண்ணே ?)<br />
<br />
கங்கையே !<br />
நீ மோட்சமடையும் நாளின்று<br />
என்னவள் குளிக்க வருகிறாள் !!!<br />
<br />
(அப்பாடா.. கடைசியில குளிக்கணும் முடிவு பண்ணிட்டாளா ?...உலகம் பொழைச்சதுடா சாமி !..)<br />
<br />
சிப்பியின்றி முத்துக்கள்<br />
உருவாகுதே !<br />
என்னவள் குளித்த துளிகள் !..<br />
<br />
(ஆமாண்டா .. குளிச்ச தண்ணி, பல்லு துலக்குன பிரஷு, பிஞ்சி போன செருப்பு ... எல்லாத்தையும் வச்சி மியுசியம் கட்டுங்க ..)<br />
<br />
முல்லை பூக்களின்<br />
கூட்டம் கண்டேன்<br />
உன் சிரிப்பில் !..<br />
<br />
(ஆத்தா.. நீ சிரிக்காத ஆத்தா.. புள்ள பயப்படுது.. கூட்டிட்டு போய் வேப்பல அடிக்கணும் போல இருக்கு.. )<br />
<br />
என் தரிசு நிலங்கள், பூ பூக்குதே...<br />
ஒரு துளி மழை இல்லாமல் !<br />
ஒ... உன் பார்வை பட்டதாலோ?<br />
<br />
(அப்படியே அம்மணிய, மதுர பக்கம், திருநெல்வேலி பக்கம் கொஞ்சம் பாக்க சொல்லுங்க .. தண்ணி இல்லியாம்)<br />
<br />
திரியின்றி, நெய்யின்றி<br />
அகலாக எரிவேன்!..<br />
இரவிலும் உன்னை பார்க்க ..<br />
<br />
(செந்தில்: அண்ணே, இதுல எப்டினே லைட் எரியும் .. விளையாடாதீங்கன்னே)<br />
<br />
உதடுகளால் ஆடுகிறேன் கபடி<br />
மூச்சு விடாமல்<br />
என் தலையணை பஞ்சாகிறது !!!<br />
<br />
(டேய்... நீ எந்த நேரத்துக்கு எந்த டைப்பா முழி-எ மாத்துவேனு எனக்கு தெரியும் .. கிளம்பு... கிளம்பு ...)<br />
<br />
கோடி கோடியாய் பணம்<br />
செலவழிக்க முடியாமல் மனம்<br />
நகை விரும்பாத நங்கையாய்<br />
நீ ...<br />
<br />
(30 ரூபா குடுத்தா, 3 நாளைக்கு கண்ணு முழிச்சி வேலை பாக்குற மொன்ன நாயிக்கு .. பேச்சை பாரு )<br />
<br />
கேளுங்கள் கொடுக்கப்படும்<br />
தட்டுங்கள் திறக்கப்படும் !..<br />
உன் மதம் சொன்ன வார்த்தைகள் <br />
கேட்டதுண்டோ தோழி ?<br />
<br />
(டேய் அதெல்லாம் பழசு, புது ஸ்டைலு ... மம்மி.... டாடி ..)<br />
<br />
தமிழ் - வற்றாத ஜீவ நதி<br />
யார் சொன்னது ?<br />
என்னவளை பாட <br />
வார்த்தைகள் போதவில்லை !!!<br />
<br />
(செந்தில்: அண்ணே, நீங்க பத்தாவது பெயில் அண்ணே... நான் எட்டாவது பாஸ் அண்ணே )<br />
<br />
சொல்லும் பொருளே<br />
சொல்லை சொன்னால்<br />
சொல்லும் வார்த்தை<br />
நெஞ்சில் ஏறுமோ ?<br />
<br />
(அய்யய்யா .. கல்ல கண்டா, நாய காணோம் .. நாய கண்டா, கல்ல காணோம் .. மவனே நேர்-ல வாடி நீ )<br />
<br />
முதற்கணம் மண்ணிலும்<br />
மறுகணம் விண்ணிலும்<br />
இயற்கையே குழம்பியதே ..<br />
உனை பார்த்த அக்கணம் !..<br />
<br />
(நெப்போலியன்-ம், ஓல்டு மாங்க்க்கும் சேத்து அடிச்சா அப்படி தான் இருக்கும்... தண்ணி சேத்துகடா-னா கேக்குறியா ?...)<br />
<br />
ஒரு நொடியில், <br />
உன் பார்வையில்,<br />
ஓராயிரம் கவிதைகள் !..<br />
<br />
(நாராயணா.. இந்த கொசு தொல்லை தாங்க முடியல.. மருந்தடிச்சி கொல்லுங்கடா)<br />
<br />