---
layout: post
title: பிரிவுணர்த்திய தேவதைக்கு.
date: '2011-07-28T17:25:00.009+05:30'
category: kavithai
category_tamil: கவிதை
redirect_from: /2011/07/blog-post_28.html
---

உலகத்தின் மறுபக்கம் நீ இருந்தாலும்<br />
உன் இதயத்தின் ஒருப்பக்கம் நான் இருப்பேனே !...<br />
கடல்கள் பல நீ கடந்து சென்றாலும்<br />
கனவினில் இருவரும் கலந்திருப்போமே !...<br />
<br />
காணும் பெண்ணெல்லாம் உன் போல தோன்ற<br />
காண்பவை நிஜமாக நான் அங்கு வேண்ட<br />
கண்ணில் பிழையோ, காட்சிப் பிழையோ<br />
கண்மணி உன்னால் காதல் மழையோ !...<br />
<br />
இரவின் தனிமையை நினைவுகள் வதைக்க<br />
இமைகள் இணைந்தாலும் நீயங்கு இனிக்க<br />
கைப்பிடித்த நினைவுகள் கனவினில் மிதக்க<br />
கண் பனித்த துளிகள் தலையணை நனைக்க ...<br />
<br />
சேலைகளை அழகாக்கும்<br />
நந்தவனச் சோலையே !...<br />
செந்தமிழ்நாட்டில் எனை விட்டு<br />
சென்றதென்ன மேலையிலே !...<br />
<br />
கவிதைத்  தாயின் மடியிலே<br />
கண்ணன் தேடிய பூங்குழலே<br />
புன்னகை பூத்து உனை வெல்ல<br />
பூக்களும் இல்லை பூமியிலே !...<br />
<br />
உன் தேகம் வீசும் வியர்வை வாசம் !<br />
உன் கண்கள் கனிவுடன் பேசும் நேசம் !<br />
என் ஊனுடன் உயிர் கலந்திருக்கும் வரை <br />
ஒவ்வொரு நொடியும் தேடும் உன் ஸ்பரிசம்!...<br />
<br />
நட்புடன் சிரித்து, மகிழ்ந்த பொழுதுகள் ...<br />
கவலையை பகிர்ந்து, நெகிழ்ந்த நிமிடங்கள் ...<br />
ஒரு துளி ரகசியம் ஏதுமின்றி<br />
மனதை இருவரும் திறந்த தருணங்கள் ...<br />
<br />
மீண்டும் வேண்டும் கண்மணியே!<br />
<br />