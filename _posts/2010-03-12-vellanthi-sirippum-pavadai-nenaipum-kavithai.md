---
layout: post
title: வெள்ளந்தி சிரிப்பும், பாவாடை நெனைப்பும்.
date: '2010-03-12T10:44:00.008+05:30'
category: கவிதை
redirect_from: /2010/03/blog-post_12.html
---

மத்தியான வேலையில<br />
வயக்காட்டு மேடையில<br />
பூவாடை வீசயில<br />
பாவாடை நெனப்புத்தான் !<br />
<br />
ஒத்தையடி பாதையில<br />
ஒத்தையா நீ போகையில<br />
உன்னோட வந்ததெல்லாம் <br />
என்னோட உசுரு தான் !<br />
<br />
கொலுசு போட்ட பாதத்துல<br />
நெருஞ்சி முள்ளு குத்தையில<br />
உனக்கு முன்ன துடிச்சதெல்லாம்<br />
என்னோட மனசு தான் !<br />
<br />
வெள்ளாவி வெளுக்கையிலே <br />
வெள்ளை சோறு பொங்கையில <br />
வளந்த பருத்தி வெடிக்கையிலே<br />
பளிச்சின்னு உன் மொகம் தான் !<br />
<br />
ஏரெடுத்து உழுகையில<br />
எருமைக்கண்ணு மேய்க்கையில <br />
ஏரிக்கரையில் குளிக்கையிலே <br />
என் சோடி நெனைப்பு தான் !..<br />
<br />
நெலா காயும் ராத்திரி<br />
வெளிச்சந்தரும் பூத்திரி<br />
வாடை காத்தில் ஆடுதடி<br />
உடம்பெல்லாம் வேகுதடி !..<br />
<br />
கருகமணி போட்ட புள்ள <br />
உதட்டோரம் செவந்த புள்ள<br />
என் உசுர பிரிச்சி எடுத்த<br />
காரணந்தான் என்ன புள்ள ?<br />
<br />
காஞ்சமரம் பூத்திருக்கு<br />
கொத்துக்கொத்தா காய்ச்சிருக்கு <br />
சோடிகிளிக்கு தெரியலையா<br />
பக்கம் வர புடிக்கலையா !..<br />
<br />
ஒத்தச்சொல்லு சொன்னியே<br />
நிக்கவச்சி கொன்னியே<br />
மண்ணத் தள்ளி பொதச்சாலும்<br />
மனசுக்குள்ள நின்னியே !.. <br />
<br />
குருவி காக்கா கோழி கூட<br />
நெனைச்ச உடனே கூடுதடி ...<br />
பாழா போன மனுசனுக்கு<br />
சாதி சனம் தடுக்குதடி ...<br />
<br />
கம்மாக்கரை ஓரத்துல<br />
சாயுங்கால நேரத்துல<br />
கண்ணு ரெண்டும் ஈரத்துல<br />
என் குருவி தூரத்துல !..<br />
<br />
ஒத்தையில நின்னாலும்<br />
சாதி சனம் கொன்னாலும்<br />
என் உசுரு உனக்காக <br />
சத்தியமா வரும் புள்ள ...<br />
<br />
சத்தியமா வரும் புள்ள !!!...<br />
<br />