---
layout: post
title: ஒரு கவிதையின் பயணம்.
date: '2011-08-18T18:51:00.003+05:30'
category: kavithai
category_tamil: கவிதை
redirect_from: /2011/08/blog-post_18.html
---

கம்பனும் தாமரையும் <br />
பயணித்த பாதை தான் !..<br />
உன் மனமும் என் மனமும் <br />
ஒருமித்த பாதை தான் !..<br />
நீ பேசும் பேச்சுக்கே <br />
பூ பூத்த பாதை தான் !..<br />
செந்தமிழில் நீ பாட <br />
தேன் சுரக்கும் பாதை தான் !..<br />
<br />
மழைத்துளிக்கு காத்திருந்தேன்<br />
கவியருவி பொழிகின்றாய் !..<br />
என் உயிர்வலியில் ஒரு துளியை<br />
உணர்வாக புனைவாயோ ?<br />
<br />
நிலமெல்லாம் நிலவாக <br />
நீ நடந்து செல்கின்றாய் !..<br />
என் கனவெல்லாம் நனவாக<br />
கவியொன்றை சொல்வாயோ?<br />
<br />
உலகில் உள்ள கவிகள் எல்லாம்<br />
ஒன்றாய் கூடி, நன்றாய் பாடி<br />
முயன்று பார்த்து தோற்று போயினர்<br />
உன் கண்கள் பேசிய கவிதைகள் கோடி !..<br />
<br />
நீயே கவிதைகள் பாடினால் ...<br />
<br />
நெடுவனங்கள் சருகாகி<br />
பூவனங்கள் ஆகுமடி ...<br />
கொடும்புலியும் பொன்மானும்<br />
காதல் சொல்லி திரியுமடி ...<br />
<br />
இயற்கையை மாற்றாதே <br />
பூமி இங்கு தாங்காதடி ...<br />
காதல் ஒளி கூட்டாதே<br />
சூரியன் மட்டும் போதுமடி ... <br />
<br />
ஊற்றெடுத்த முதல்கவியில் <br />
சிறகுகள் முளைக்குதடி !..<br />
முற்றுப்புள்ளி வேண்டாமென<br />
இதயங்கள் துடிக்குதடி !..<br />
<br />
&#x2010; கவி பாடும் என் தேவதைக்கு !<br />
<br />