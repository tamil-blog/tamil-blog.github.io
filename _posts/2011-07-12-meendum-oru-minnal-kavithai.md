---
layout: post
title: மீண்டும் ஒரு மின்னல்.
date: '2011-07-12T14:00:00.002+05:30'
category: kavithai
category_tamil: கவிதை
redirect_from: /2011/07/blog-post.html
---

உயிரின் உணர்வை தமிழில் கலந்து<br />
வலியை மறந்து, இதயம் கடந்து<br />
பறக்க துடித்தது சிறகற்ற பறவை<br />
கவிதையில் புதைத்தது, தன் பெயரற்ற உறவை ...<br />
<br />
என் ரணத்திற்கு மருந்தாகிய கவிதைகள்<br />
உன் மனதிற்கு விருந்தாகிய தருணங்கள்<br />
கவிதைகளை காதலிக்கும்<br />
காதலின் புதுக்கவிதையே !...<br />
<br />
முடிவுரைக்கு பின் முன்னுரையா ?<br />
கல்லறையில் பூத்த மல்லிகையா ?<br />
இறந்து போனது நான் இல்லையா ? - மீண்டும்<br />
பிறக்க வைத்தது நீ இல்லையா ?<br />
<br />
சிரித்து பேசி, சிறைகள் உடைத்தாய்<br />
சிமிட்டும் விழியில், இதயம் துளைத்தாய்<br />
கவிஞன் மனதில் கனவுகள் விதைத்தாய்<br />
கவிதைகள் பாடி, சிறகுகள் கொடுத்தாய் !...<br />
<br />
இரவின் மடியில் வெள்ளி முளைப்பதும்<br />
காதல் விழியில் கவிதை பிறப்பதும்<br />
ஆதாம் ஏவாள் அறிந்த செய்தி !...<br />
விளங்க வைத்தாய் என்னுயிரில் ஓதி !...<br />
<br />
மலர்கள் பேசும் மொழிகள் கேட்டு<br />
மயக்கும் குயிலின் ராகம் போட்டு<br />
உனக்கு சொல்வேன் தமிழில் பாட்டு<br />
உயிரில் வெடிக்கும் காதல் வேட்டு !...<br />
<br />
சிட்டுக்குருவியின் இறகுகள் தேடி<br />
செய்து வைப்பேன் மஞ்சங்கள் கோடி<br />
விடிய விடிய கவிதைகள் பாடி<br />
என் இரவுகள் கூறும் நன்றிகள் கோடி !...<br />
<br />
&#x2010; கவிதைகளில் உயிர்த்திருக்கும் என் ரசிகைக்கு சமர்ப்பணம் !!!<br />
<br />
