---
layout: post
title: நீ.
date: '2010-02-19T13:25:00.004+05:30'
category: கவிதை
redirect_from: /2010/02/blog-post_19.html
---

என் இரவினில் கவிதைகள்<br />
பகலினில் கனவுகள்<br />
இரண்டிலும் அழகாய்<br />
நீ ...<br />
<br />
என் படுக்கையில் முட்கள்<br />
தலையணை முத்தம்<br />
முரட்டுத்தனமான மென்மை<br />
நீ ...<br />
<br />
சாரல் மழைக்கு ஏங்கும்<br />
துளி பட்டவுடன் சுருங்கும்<br />
தொட்டால்சினுங்கி<br />
நீ ...<br />
<br />
என் தரிசு நிலம் பூக்கின்றது<br />
ஒரு துளி மழை இல்லாமல்<br />
பறக்கும் பட்டாம்பூச்சியாய்<br />
நீ ...<br />
<br />
உயிர் கொடுத்த தாய்மை<br />
உயிரை வாங்கும் காதல்<br />
இருதலைகொள்ளி எறும்பாய்<br />
நீ ...<br />
<br />
கண்டும் காணாதிருக்க<br />
பார்த்தும் பேசாதிருக்க முயல்கிறாய்<br />
நடிக்கத் தெரியாத நங்கை<br />
நீ ...<br />
<br />
காதலை அறியாதவன்<br />
காவியம் படைக்கிறேன்<br />
நான் பிரம்மனாகிய காரணம்<br />
நீ ...<br />
<br />
கல்லில்லாமல் உளியில்லாமல்<br />
சிற்பமொன்று வடிக்கிறேன்<br />
என்னுள் பதிந்த ஓவியம்<br />
நீ ...<br />
<br />
என் கவிதையின் காரணம்<br />
காரணத்தின் பூரணம்<br />
இரண்டுமே ஒன்றாய்<br />
நீ ...<br />
<br />
காலையில் நீ <br />
மாலையில் நீ<br />
கண்ணுறங்கா துயரில் நீ<br />
கண்கொள்ளா  கனவில் நீ<br />
<br />
என் வசந்த காலமும் நீ<br />
என் இலையுதிர் காலமும் நீ<br />
கோடையில் இளநீர் நீ<br />
குளிரில் தேநீர் நீ <br />
<br />
குழந்தையின் சிரிப்பில் நீ<br />
அன்னையின் அணைப்பில் நீ<br />
ஏழையின் சந்தோஷம் நீ<br />
பிரிவின் துயரம் நீ<br />
<br />
உனக்குள் நான்?<br />
<br />
என்னை அழவைத்த கேள்வியும் நீ.<br />
கேள்வியின் பதிலும் நீ.<br />
<br />
வா...<br />
காதலின் உச்சத்தை<br />
காமத்தின் எச்சத்தை<br />
நம்முடைய மிச்சத்தை<br />
உணரலாம் ...<br />
<br />