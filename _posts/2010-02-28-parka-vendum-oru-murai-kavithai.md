---
layout: post
title: பார்க்க வேண்டும் ஒரு முறை.
date: '2010-02-28T02:42:00.007+05:30'
category: kavithai
category_tamil: கவிதை
redirect_from: /2010/02/blog-post_28.html
---

அந்த நீல நிற மேலாடை<br />
இன்னும் வைத்திருக்கிறாயா ? <br />
<br />
நான் காதலுரைத்த போது<br />
உன் இதயதுடிப்பை பதிவு செய்ததே ? <br />
முதன் முதலாய் நீ பொய்யுரைத்த போது<br />
மௌனமாய் சாட்சியளித்ததே ? <br />
<br />
பிரித்து விட்ட கூந்தல்<br />
பார்க்க மறுத்த கண்கள் <br />
வார்த்தை மறந்த உதடுகள் <br />
கண்ணீரை தடுத்த இமைகள் !..<br />
<br />
அனைத்தும் என் கண்ணுக்குள்<br />
நெருப்பாய் என் நெஞ்சுக்குள் !...<br />
<br />
எப்படி இருக்கிறாய் நீ?<br />
பார்க்க வேண்டும் ஒரு முறை !..<br />
<br />
தேனீக்களை ஏமாற்றிய செவ்விதழ்கள் ..<br />
உன் பேச்சுக்கு தாலாட்டும் லோலாக்கு ..<br />
ஒப்பனை அறியாத பால் முகம் ..<br />
அதில் குங்குமப்பூவாய் சில மச்சம் ..<br />
<br />
பார்க்க வேண்டும் ஒரு முறை !..<br />
<br />
அமுதத்தை அள்ளி தந்தாலும்<br />
குழந்தை தாய்ப்பாலுக்கு அழுவது போல் ...<br />
சொர்க்கத்தில் வாழ்ந்து வந்தாலும்<br />
நெஞ்சம் உனை காண ஏங்குதே ...<br />
<br />
பார்க்க வேண்டும் ஒரு முறை !..<br />
<br />
என் கண்கள் என்ன குற்றம் செய்தது ?<br />
உன்னை பார்க்க தவமிருந்ததை தவிர !<br />
வரம் தருவாயோ, உன்னை பார்ப்பதற்கு ?<br />
ஒரு நொடி போதும், நூற்றாண்டுகள் வாழ்வேன் !<br />
<br />
பார்க்க வேண்டும் ஒரு முறை !..<br />
<br />