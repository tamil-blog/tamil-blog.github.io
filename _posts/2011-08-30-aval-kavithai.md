---
layout: post
title: அவள்.
date: '2011-08-30T17:16:00.000+05:30'
category: கவிதை
redirect_from: /2011/08/blog-post_30.html
---

அணுவின் துகளை நெஞ்சில் வீசி <br />
அருகில் நின்று அழகாய் சிரித்தாள்.<br />
ஆயிரம் எரிமலை என்னுள் வெடிக்க <br />
குளிரும் இரவில் கைகள் கோர்த்தாள்.<br />
<br />
நானும் நானென அவளும் அவளென<br />
இருப்பது பிடித்தது - இருமுறை சொன்னாள்.<br />
இரவும் பகலும் உன்னுடன் இருந்தும்<br />
எல்லை மீறா கண்ணியம் என்றாள்.<br />
<br />
பெண்மையின் மென்மையை அறியாத ஆண்மை <br />
கேலிகள் செய்து கோபங்கள் தந்தாள்.<br />
கோபத்தில் ஒருமுறை அறைந்திட வேண்டும்<br />
கன்னங்கள் காட்டி பலமுறை கேட்டாள்.<br />
<br />
உறவுகள் மத்தியில் பேசிய பொய்கள் <br />
உன்னிடம் மட்டும் உண்மை என்றாள்.<br />
உதடுகள் அதனை சொல்லும் முன்னே <br />
கண்ணில் சிறுதுளி நீருடன் நின்றாள்.<br />
<br />
முழுவதும் உன்னை தெரிந்திட வேண்டும்<br />
கேள்வி கணைகள் ஆயிரம் தொடுத்தாள்.<br />
இதுவரை நானும் அறிந்திரா உறவை <br />
உயிரில் ஊட்டி உணர்ந்திட சொன்னாள்.<br />
<br />
அன்பாய் தோளில் சாய்ந்து கொண்டு<br />
மழலை மொழியில் கதைகள் சொன்னாள்.<br />
தென்றல் கூந்தலை கலைக்கும் போது <br />
கிறங்கும் கண்ணில் ஒழுக்கம் தொலைத்தாள்.<br />
<br />
தனியே இரவில் சிணுங்கும் நிலவை<br />
கவிதைகள் பாடி தூங்க வைத்தாள்.<br />
சூரியன் வந்து உதிக்கும் போதும்<br />
இன்னும் கொஞ்சம் நேரம் என்றாள்.<br />
<br />
உன்னுடன் இருக்கும் நேரம் யாவும் <br />
காலைப் பூவின் பனித்துளி என்றாள்.<br />
தனியே நானும் தவிக்கும் தருணம் <br />
தீயில் இட்ட இறகுகள் என்றாள்.<br />
<br />
யாருமற்ற சாலை முடிவில் <br />
மீண்டும் ஒருமுறை நடப்போம் என்றாள்.<br />
பிரிவுகள் அற்ற உறவுகள் வேண்டும்<br />
பிரியும் நேரம் கண்ணால் சொன்னாள்.<br />
<br />