---
layout: post
title: நியான் நகரம் - புத்தகவிமர்சனம்.
date: '2011-07-21T09:34:00.003+05:30'
category: புத்தகவிமர்சனம்
redirect_from: /2011/07/blog-post_21.html
---

"வீழ்வது இழிவாகா !... வீழ்ந்து கிடப்பதே இழிவு !..."<br />
<br />
நியான் நகரம் - கதைக்கு இசை சேர்த்து புதுமை படைத்த "ரணம் சுகம்" வரிசையில், "பாதை" குழுவிடமிருந்து இன்னொரு படைப்பு. முந்தைய நாவலின் வெற்றியை தொடர்ந்து, மிகுந்த எதிர்பார்ப்புகளுடன் வெளி வந்திருகிறது. ஒரு உண்மை கதையின் தழுவல். விவரங்கள் தெரிந்துகொள்ள ஆவலாக உள்ளேன்.<br />
<br />
ரணம் சுகத்தில் இருந்து ஒரு சின்ன வித்தியாசம். நாவலின் முக்கியமான உரையாடல்களையும் பாடல்களுடன் சேர்த்து பதிவு செய்திருக்கிறார்கள். இது புக்கிசைக்கு பலமா பலவீனமா என்று தெரியவில்லை. திரைப்படங்களை விட நாவல்கள் மக்கள் மனதில் ஆழமாக பதிவதற்கு முக்கிய காரணம் - படிப்பவர்கள் மனத்திரையில் விரிவது முழுவதும் அவர்களுடைய கற்பனை. அவர்கள் தான் அத்திரைப்படத்தின் இயக்குனர்கள். இங்கு பேச்சுக்கள் பதிவு செய்யப்படும் போது, அந்த கற்பனை தடைபடுகிறது.<br />
<br />
வினய்-கும் சத்யனுக்கும் நடக்கும் உரையாடல் தான் நாவலின் முதல் பக்கம். பதிவு செய்யப்பட்ட பேச்சில் அந்த வீச்சு இல்லை. சத்யனின் பேச்சில் அந்த கம்பீரம், மிதப்பு இல்லை. மது-வுடன் நடக்கும் முக்கியமான உரையாடலில், வினய்-இன் பேச்சில் சரியான ஏற்ற இறக்கங்கள் இல்லை. மது நன்றாக பேசி இருக்கிறாள். சோதனை முயற்சியாக கருதி அடுத்த படைப்புகளில் உரையாடல்களை தவிர்க்கலாம். இது என்னுடைய கருத்து.<br />
<br />
அழகான கருவிசையுடன் (theme music) ஆரம்பிக்கிறது நாவல்.<br />
<br />
"நிலவுடன் நான் வரும் நகர்வலம்" - மீண்டும் மீண்டும் கேட்டு கொண்டே இருக்கலாம். அருமையான துள்ளலான இசை. கதையில் சரியான இடத்தில், அழகாக!<br />
<br />
"குறைய குறைய நிரப்புகவே" - இதம்.<br />
<br />
"ஆண்டிபட்டி அரசம்பட்டி" - சரியான குத்து !<br />
<br />
பல பாடல்களின் வரிகள் மிக மிக அருமை.<br />
<br />
என்னை சுட்டு போகும் தீயில்<br />
நான் சுகமே காண்கின்றேன்<br />
உன் மெட்டு போடும் விழில்<br />
ஏனோ ஏனோ தொலைகின்றேன்<br />
<br />
**********<br />
<br />
சில பல பூக்கள் வேண்டாம், பூந்தோட்டம் வாங்கித்தா<br />
கை முத்தம் போதாதே, இதழ் முத்தம் கோடி தா<br />
புதுக்கவிதைகள் பத்தாதே, முழு காவியம் எழுதி தா<br />
சந்தேகம் வைக்காதே, பரிசுத்த காதல் தா !...<br />
<br />
**********<br />
<br />
இமைகள் பாரு அழுதது தெரியும்<br />
இரவை கேளு தவித்தது சொல்லும்<br />
இதயம் அறுத்தால் உண்மை புரியும்<br />
இறந்து போகும் முன் ஒரு முறை பேசு !<br />
<br />
**********<br />
<br />
ஆனால், இசை ஏனோ மனதை உடனே தொடவில்லை. ரணம் சுகத்தில் அத்தனை பாடல்களும் கேட்ட உடனே பிடித்தது. நியான் நகரம் - தனுஷ் போல என்று நினைக்கிறன். கேட்ட உடனே பிடிக்காது. கேட்க கேட்க தான் பிடிக்குமோ?<br />
<br />
கதையை பற்றி விமர்சனத்தில் சொல்லி சுவாரசியத்தை குறைக்க விரும்பவில்லை. நீங்களே வாங்கி படியுங்கள். இசையில் புதுமுயற்சிகள் மேற்கொள்ளும் பாதை குழுவினருக்கு வாழ்த்துக்கள்.<br />
<br />
