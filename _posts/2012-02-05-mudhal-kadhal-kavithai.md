---
layout: post
title: முதல் காதல்.
date: '2012-02-05T15:38:00.002+05:30'
category: கவிதை
redirect_from: /2012/02/blog-post.html
---

மலர்கள் பூத்தூவும் மாலையிலே<br />
எதிரில் நீ வந்தாய் சாலையிலே<br />
விழிகள் கண்மூடி திறக்குமுன்னே<br />
நீயென் வாழ்வினிலே !...<br />
<br />
கைகள் கோர்த்து நாம் நடப்போமே<br />
தனியாய் நான் மட்டும் பறப்பேனே<br />
மழையில் ஒன்றாக நனைவோமே<br />
குடைகள் இருந்தாலுமே !...<br />
<br />
என்னை அறியாமலே<br />
உயிர்க்காதல் உருவானதே<br />
அதை சொல்ல நினைத்தாலுமே<br />
என் பெண்மை தடுமாறுதே !...<br />
<br />
முதல் முத்தம் பதியும் நேரம்<br />
உயிர் மொத்தம் உறைந்தே போகும்<br />
விழி சத்தம் கூச்சல் போட்டும்<br />
இதழ் தேகமெங்கும் பரவும் !...<br />
<br />
கருவிழியில் நானிட்ட மையும்<br />
மெய்தீண்ட நீ சொன்ன பொய்யும்<br />
இடையருகில் உன் விரல் நகரும்<br />
அந்நேரம் மறந்து போகும் !...<br />
<br />
தேகங்கள் சேராமல் மோகங்கள் தீராது<br />
தேடல்கள் இல்லாமல் யூகங்கள் கூடாது<br />
உன் வேகம் பாராமல் என் பெண்மை ஓயாது<br />
மெய்யோடு தீ மூட்ட வா !...<br />
<br />
இரவென்றும் விடியாத பகலொன்றை அறியாத<br />
தனித்தீவில் நாம் மட்டும் நிலவுக்கு துணையாக<br />
உன் தோளில் நானாட, என் காதில் நீ பாட<br />
புதுகாதல் செய்வோமே வா !...<br />
<br />