---
layout: post
title: எப்படி சொல்வேன் உனக்கு?
date: '2010-02-17T01:35:00.009+05:30'
category: kavithai
category_tamil: கவிதை
redirect_from: /2010/02/blog-post_17.html
---

ஏன்?.. எதற்கு?.. எப்படி?.. <br />
இவற்றை மீறி, <br />
எந்த கருத்தும் என் கருத்துடன் ஒன்றியதில்லை ... <br />
காதல் எப்படி நுழைந்தது?<br />
விடை தெரியவில்லையே... நீ கேட்டபோது !<br />
என் மனம் புரியவில்லையோ... நான் விழித்த போது !<br />
<br />
எப்படி சொல்வேன் உனக்கு?<br />
<br />
கள்ளமில்லா பிள்ளை சிரிப்பில்<br />
உள்ளம் கொள்ளை போனதடி ...<br />
வெட்டி பேசும் வெள்ளை பேச்சில்<br />
என் கர்வம் தோற்று போனதடி ...<br />
சிரிக்கும் உன் கன்னக் குழியில்<br />
என் வீரம் மடிந்து போனதடி ...<br />
இனிக்கும் உன் வளை ஓசையில்<br />
என் இதயம் நின்று போனதடி ...<br />
<br />
எப்படி சொல்வேன் உனக்கு?<br />
<br />
அறிவின் சிகரமல்ல நீ ...<br />
அழகின் உச்சமல்ல நீ ...<br />
கவி பாடும் குயில் அல்ல நீ ...<br />
தமிழ் போற்றும் குறளல்ல நீ ...<br />
பிறகேன் நீ?<br />
தெரியவில்லை ...<br />
<br />
எப்படி சொல்வேன் உனக்கு?<br />
<br />
சொல்லி மறுத்திருந்தால், கொன்றிருப்பேன் இதயத்தை <br />
சொல்லாமல் மறுத்ததால், தேடுகின்றேன் காதலை<br />
காத்திருந்தேன் இருபத்தேழு வருடங்கள் <br />
காத்திருப்பேன் எழுநூறு ஜென்மங்கள் <br />
<br />
எப்படி சொல்வேன் உனக்கு?<br />
<br />
ஜாதியும் மதமும் காரணமா?<br />
நான் ஆதாம் !<br />
நீ ஏவாள் !<br />
ஜாதி மதத்திற்கு மூத்தவர்கள் நாம் ...<br />
<br />
எப்படி சொல்வேன் உனக்கு?<br />
<br />
மனதில் காதலுடன், இதழில் நட்புடன் <br />
பழக என்னால் முடியவில்லை ...<br />
சொல்லாமல் இருந்திருந்தால்<br />
தினமென் செவிக்குள் உன் சிரிப்பொலி ... <br />
சொல்லி முடித்ததால் <br />
தனிமையில் என் கவி ஒலி ...<br />
<br />
எப்படி சொல்வேன் உனக்கு?<br />
<br />
நானும் கோவலன் தான்<br />
கண்ணகி உனை காணும் வரை ...<br />
மனம் அறிந்திருக்கவில்லை<br />
தேவதையை காண்பேன் என்று ...<br />
<br />
எப்படி சொல்வேன் உனக்கு?<br />
<br />
என் பூமி அழகானது ...<br />
நண்பர்கள் அதிகமானார்கள் ...<br />
சொந்தங்கள் இனித்தது ...<br />
ஆனால், மனதின் ஓரமொரு வெற்றிடம் ..<br />
<br />
எப்படி சொல்வேன் உனக்கு?<br />
<br />
நாம் வீசி விளையாடிய பனிக்கட்டிகள் சொல்லட்டும் என் காதலை ...<br />
நாம் ஏறி களைத்த மலைகள் சொல்லட்டும் என் காதலை ...<br />
உனக்கு மிகவும் பிடித்த பயணங்கள்  சொல்லட்டும் என் காதலை ... <br />
எதிரும் புதிருமாய் இருந்த தருணங்கள் சொல்லட்டும் என் காதலை ...<br />
<br />
அதிகாலை பனித்துளிகள் உரக்க சொல்லட்டும் என் காதலை ...  <br />
உன் முகம் காட்டும் கண்ணாடி இனிக்க சொல்லட்டும் என் காதலை ...<br />
கர்வமழிந்து உன் கூந்தலேறும் ரோஜாக்கள் சொல்லட்டும் என் காதலை ... <br />
என் மனதை திருடிய உன் வளையல்கள் சொல்லட்டும் என் காதலை ...<br />
<br />
உன் காலடிக்காக காத்திருக்கும் செருப்புகள் சொல்லட்டும் என் காதலை ...<br />
நீ பேருந்துக்கு காத்திருக்கும் நிமிடங்கள் சொல்லட்டும் என் காதலை ...<br />
சுட்டெரிக்கும் சூரியனும் இதமாய் சொல்லட்டும் என் காதலை ...<br />
சுகமாய் வீசும் தென்றல், உன் காதில் சொல்லட்டும் என் காதலை ...<br />
<br />
நனைத்து விளையாடும் மழைச்சாரல்  சொல்லட்டும் என் காதலை ...<br />
முதல் மழையின் மண்வாசம் சொல்லட்டும் என் காதலை ...<br />
இன்று பூத்த காளான்கள்  சொல்லட்டும் என் காதலை ...<br />
என்றும் வாழும் மாமரங்கள் சொல்லட்டும் என் காதலை ...<br />
<br />
பறந்து திரியும் சிட்டுக்குருவிகள் சொல்லட்டும் என் காதலை ...<br />
நீ கொஞ்சி விளையாடும் நாய்குட்டி சொல்லட்டும் என் காதலை ...<br />
உன் மனதை திருடிய வெண்ணிலா சொல்லட்டும் என் காதலை ...<br />
காதணியாக தவமிருக்கும் நட்சத்திரங்கள்  சொல்லட்டும் என் காதலை ... <br />
<br />
நான் எப்படி சொல்வேன் உனக்கு என் காதலை ?...<br />
<br />