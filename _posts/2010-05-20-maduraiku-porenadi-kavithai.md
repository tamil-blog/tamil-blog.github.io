---
layout: post
title: மதுரைக்கு போறேனடி.
date: '2010-05-20T02:30:00.003+05:30'
category: kavithai
category_tamil: கவிதை
redirect_from: /2010/05/blog-post.html
---

மதுரைக்கு போறேனடி - என்<br />
மாமன்கிட்ட பொண்ணு கேட்க ...<br />
அம்மன் கோயில் சாட்சியோட<br />
சீதனமா உன்னை கேட்க !..<br />
<br />
ஆயிரங்கால் மண்டபமும்<br />
சாயுங்கால சூரியனும்<br />
வீசுகின்ற தென்றலோடு<br />
பேசுகின்ற மல்லிகையும்<br />
வாழ்கின்ற மதுரையில<br />
வாழ்ந்து வந்த தேவதையை,<br />
கொண்டு போக வரம் கேட்பேன் ...<br />
உங்கப்பன்கிட்ட தினம் கேட்பேன் !...<br />
<br />
தூங்காத இரவுகளும்<br />
பொங்கி வரும் கனவுகளும்<br />
பேசாத வார்த்தைகளும்<br />
புரியாத அர்த்தங்களும்<br />
கேட்காமலே கொடுத்தவ நீ ...<br />
கொடுத்தவளை கேட்க போகிறேன் !...<br />
<br />
நீ போட்ட கோலம் போல<br />
பூப்போட்ட தாவணியில்<br />
அழகழகா சிரிச்சிக்கிட்டு<br />
என் உசுர பறிச்சிக்கிட்டு<br />
நீ பண்ண கொடுமையெல்லாம்<br />
சொல்லப் போகிறேன் உங்கப்பன்கிட்ட !..<br />
<br />
ஜல்லிக்கட்டு காளையை போல்<br />
துள்ளிக்கிட்டு திரிஞ்சாலும்<br />
கண்ணுக்குட்டி உன்னை விட்டு<br />
தள்ளி தள்ளி நிக்குறது<br />
மாமன் சொல்லும் சொல்லுக்காக !...<br />
தமிழ்மதுரை மண்ணுக்காக !...<br />
<br />
பஞ்சுக்குள்ள நெருப்ப வச்சி<br />
பத்திரமா பாத்தாலும்<br />
பத்திக்கிட்டு போகுமின்னு<br />
பக்குவமா சொல்ல போறேன் !..<br />
<br />
நெஞ்சுக்குள்ள ஓடி வந்து<br />
கொஞ்சி விட்டு போனவள<br />
சொந்தம் பேச வர போறேன் ...<br />
சொந்தக்காரன் ஆகப் போறேன் !..<br />
<br />