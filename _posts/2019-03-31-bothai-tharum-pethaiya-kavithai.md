---
layout: post
title: போதை தரும் பேதையா?
date: '2019-03-31T10:00:00.000+05:30'
category: kavithai
category_tamil: கவிதை
---

போதை தரும் பேதையா?<br />
பேதை தரும் போதையா?<br />
எதை தொட, எதை விட?<br />
விட்டுவிடாமல் தொடவா?<br />
தொட்டுவிடாமல் விடவா?<br />
<br />
நெஞ்சமா மஞ்சமா?<br />
கொஞ்சும் விழி மிஞ்சுமா?<br />
கண்டதென்ன கொஞ்சமா?<br />
காணாதெல்லாம் நஞ்சமா?<br />
<br />
அடியெடுக்கும் அரும்பே<br />
குடிகெடுக்கும் குறும்பே<br />
பகையறுக்கும் பறம்பே<br />
உயிருருக்கும் உறும்பே <br />
<br />
என்னுயிரோலம் கேளாயோ?<br />
<br />
ஆடித்தான் போகிறேன் <br />
அளவெடுத்த முன்னழகில்<br />
தேடித்தான் வேர்க்கிறேன் <br />
தென்படாத இடையழகில் <br />
<br />
தொடத்தான் துடிக்கிறேன் <br />
தவிலொத்த பின்னழகை <br />
விடத்தான் மறுக்கிறேன் <br />
திமிரெடுத்த பேரழகை <br />
<br />
பெயரென்ன, மொழியென்ன<br />
நான் வாழ்ந்த வழியென்ன?<br />
மறந்தொழிந்த பொழுதின்று <br />
புகழழிக்கும் இரவின்று ...<br />
<br />

**பொருள் விளக்கம்:**<br />
பறம்பு - பாரி மன்னன் ஆண்ட மலை/நாடு
