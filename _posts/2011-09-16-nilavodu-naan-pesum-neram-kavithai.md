---
layout: post
title: நிலவோடு நான் பேசும் நேரம்.
date: '2011-09-16T20:35:00.000+05:30'
category: kavithai
category_tamil: கவிதை
redirect_from: /2011/09/blog-post_16.html
---

நிலவோடு நான் பேசும் நேரம்<br />
காற்றில் உன் காதலின் ஈரம்<br />
பனி பொழியும் நள்ளிரவின் நீளம்<br />
கண் இமைக்கும் ஒருநொடியாய் மாறும்<br />
<br />
நிலவும் முகிலும் இணையும் நேரம்<br />
உடலும் உயிரும் உனையே தேடும்<br />
குளிரும் இரவில், நிலவின் ஒளியில்<br />
காமன் மொழியில் காதல் சொல்வேன் <br />
<br />
இரவினில் கடலினில், அலைதொடும் கரையினில்<br />
கார்மேக கூந்தலும் அசைந்தாடும் இசையினில் <br />
கடல் சூழ்ந்த தீவென, எனை சூழ்ந்தாய் ஒருமுறை <br />
சுழல் வீழ்ந்த மீனென, நான் வீழ்ந்தேன் முதல்முறை <br />
<br />
மணலினில் மெத்தையும், மார்பினில் தத்தையும்<br />
பெண்தேவை தானுணர்ந்த கைவிரல் வித்தையும்<br />
நானறிந்து இசை மீட்ட, கொடியிடையில் தீ மூட்ட <br />
என்தோளில் முகம் புதைத்து பற்காவியம் நீ தீட்ட <br />
<br />
கடற்கரை மணல்நமக்கு, உடையென உருமாற <br />
அச்சமும் கூச்சமும் எதிர்பதமாய் தடம்மாற <br />
வெட்கத்தில் வெண்ணிலா மேகத்தில் மறைந்தோட <br />
விண்மீன்கள் கூட்டமாய் நமைபார்த்து தலையாட்ட <br />
<br />
கடலலை கால் தொட, உயிர் வரை நீ தொட <br />
சிகரங்கள் நான் தொட, சிறகுகள் வான் தொட <br />
இருவுயிர் இணைந்திட, இமைகளும் நனைந்திட <br />
இனிக்கின்ற ஒருகலையை இயல்பாக நாமறிந்தோம் !...<br />
<br />