---
layout: post
title: ஏனடி அழைத்தாய்?
date: '2010-03-01T01:09:00.003+05:30'
category: kavithai
category_tamil: கவிதை
redirect_from: /2010/03/blog-post.html
---

ஏனடி அழைத்தாய் ?<br />
எனை ஏனடி அழைத்தாய் ?<br />
<br />
என் கவிதை தடாகத்தில்<br />
அழகாய் பூத்திருந்தேன் !<br />
உன் பிம்பம் விழுமென<br />
நீராய் காத்திருந்தேன் !<br />
<br />
கல்லெறிந்து போகிறாய்<br />
கல் நெஞ்சக்காரியோ ?<br />
தெறித்த துளிகளும்<br />
முத்துக்களாய் உனக்காக !<br />
<br />
ஏனடி அழைத்தாய் ?<br />
எனை ஏனடி அழைத்தாய் ?<br />
<br />
தொட்டியில் இருக்கும் மீன் நான்<br />
கையில் எடுத்து கொஞ்சுகிறாய் ...<br />
சுவாசமின்றி வாழும் கலையை<br />
எனக்கு கற்று கொடுக்கிறாய் !..<br />
<br />
துடிக்கும் போது இனிக்கும் ...<br />
இனிக்கும் போது வலிக்கும் ...<br />
வலிக்கும் போது சிரிக்கும் ...<br />
விந்தையை நீ அறிவாயோ ?<br />
<br />
ஏனடி அழைத்தாய் ?<br />
எனை ஏனடி அழைத்தாய் ?<br />
<br />
கார்மேகம் சூழ்ந்ததென<br />
நெடுவனம் தான் வருந்துமோ ?<br />
பூந்தென்றல் வீசுதென<br />
பூக்களும் தான் புலம்புமோ ?<br />
<br />
காதலன் கொஞ்சுகையில்<br />
காதல் மனம் கெஞ்சுமோ ?<br />
இயற்கையின் விதி புரியாதோ ?<br />
காதலின் சதி தெரியாதோ ?<br />
<br />
பேதை பெண்ணே !<br />
நான் காதலிப்பது<br />
எனக்காக அல்ல<br />
நமக்காக !...<br />
<br />
இல்லையென்று கேட்பதற்கு<br />
இல்லாமலே போகலாம் !...<br />
இதற்காகவா அழைத்தாய் ?<br />
எனை இதற்காகவா அழைத்தாய் ?<br />
<br />
ஆழ பதிந்து விட்டாய்<br />
இனி மீள முடியாது !<br />
எனை இரண்டாய் பிளந்தாலும்<br />
உன் நினைவு அகலாது !..<br />
<br />
உலகத்தின் உச்சியில் உன் பெயரை<br />
உரக்க சொல்ல வேண்டும் !<br />
விரகத்தின் உச்சியில் எனை நீ<br />
கட்டியணைத்து கொள்ள வேண்டும் !<br />
<br />
இதிகாச காதல்கள் நம்முன்<br />
மண்டியிட வேண்டும் !<br />
புதிதாக காதல்கள் நாம்<br />
கண்டு உணர வேண்டும் !...<br />
<br />
நீ 'உம்' எனும் அக்கணம்<br />
உலகத்துக்கு<br />
புதியதோர் காதலர் தினம் !<br />
<br />
உலகமே காத்திருக்கிறது<br />
புத்தம் புது<br />
காதலுக்காக !!!<br />
<br />