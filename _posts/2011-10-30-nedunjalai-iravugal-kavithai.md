---
layout: post
title: நெடுஞ்சாலை இரவுகள்.
date: '2011-10-30T11:26:00.000+05:30'
category: kavithai
category_tamil: கவிதை
redirect_from: /2011/10/blog-post_30.html
---

விண்ணில் இருந்த தேவதை, மண்ணுக்கு வந்த நேரமோ<br />
கண்ணன் என் மனதினில் பூங்கோதையின் ராகமோ<br />
தன்னந்தனியே நிலவும் வானில் என்ன செய்யுமோ<br />
உன்னைப் பிரிந்த வலியில் தேய்ந்தொழிந்து போகுமோ<br />
<br />
ரயில் போகும் பாதையாய் நாமிருவர் செல்ல<br />
கைகோர்க்கும் நேரத்தில் பூ மலரும் மெல்ல<br />
உயிர் திருடும் முயற்சியில் என் கண்கள் வெல்ல<br />
அதையுணர்ந்த கைகள் இடையணைத்து கொள்ள<br />
<br />
கைதொடும் தூரத்தில் வெண்ணிலவு இருக்க<br />
நான்தொடும் நேரத்தில் சொர்க்கமது திறக்க<br />
வானவெளி வீதியில் நாமிருவர் மிதக்க<br />
நட்சத்திர சாரலில் பூமிதனை மறக்க<br />
<br />
நெடுஞ்சாலை இரவுகள் நம் காதல் சொல்லுதே<br />
புலராத பொழுதுகள் நமைப் எழுப்பி செல்லுதே <br />
தனிமையின் இனிமையில் இருவுயிர் குளிருதே<br />
பனித்துளி ஒன்றிங்கே சூரியனை அணைத்ததே <br />
<br />
உயிருள்ள சிற்பமாக,உறையட்டும் இந்த நொடி ...<br />
பூந்தென்றல் வாசமாக, வீசட்டும் நம் காதல் நெடி ...<br />
உயிரை வருடும் உணர்வினில் எல்லாம் <br />
உயிர்த்திருப்போம் அது போதுமடி !...<br />
<br />