---
layout: post
title: சீனப் பழங்கலை தாவோ.
date: 2100-01-01
category: கவிதை
---

காமசூத்திரம் படித்த பின்னும்<br />
மூன்றாம் பாலை குடித்த பின்னும்<br />
உலகம் முழுதும் நம்பும் நியதி<br />
உச்ச நிலையே உறவின் இறுதி ...<br />
<br />
ஏரிக்கரையின் ஓரலை ஒன்றே<br />
சேரும் பொழுதின் பேரின்பம் என்று<br />
கூடி மகிழும் மனிதர்க்கெல்லாம்<br />
சீனப் பழங்கலை "தாவோ" சொல்வது ...<br />
<br />
ஆழிப் பேரலையின் ஏற்றம் கண்டு<br />
நில்லாமல் வீசும் தோற்றம் கண்டு<br />
முடிவென நீ நினைத்திடும் வரை<br />
முடிந்திடாமல் நீள சூத்திரம் உண்டு !...<br />
<br />
நாமாய் தொடங்கி, தாமாய் முடிவது<br />
சந்ததி பெருகிட இயற்கை தருவது<br />
உடலின் உறவை உயிரின் இணைவென<br />
நித்தமும் சேர்ந்திட "தாவோ" சொன்னது !...<br />
<br />
