---
layout: post
title: தமிழ் இனி?
date: 2100-01-01
---

தமிழ்த் தாய்&nbsp;

ஆதிசிவன் பெற்று விட்டான் - என்னை&nbsp;
ஆரிய மைந்தன் அகத்திய&nbsp;னென்றோர்
வேதியன் கண்டு மகிழ்ந்தே - நிறை&nbsp;
மேவும் இலக்கணஞ் செய்து கொடுத்தான்.

மூன்று குலத்தமிழ் மன்னர் - என்னை&nbsp;
மூண்டநல் லன்போடு நித்தம் வளர்த்தார்&nbsp;
ஆன்ற மொழிகளி னுள்ளே - உயர்&nbsp;
ஆரியத் திற்கு நிகரென வாழ்ந்தேன்.

கள்ளையுந் தீயையுஞ் சேர்த்து - நல்ல&nbsp;
காற்றையும் வான வெளியையுஞ் சேர்த்து&nbsp;
தெள்ளு தமிழ்புல வோர்கள் - பல&nbsp;
தீஞ்சுவைக் காவியஞ் செய்து கொடுத்தார்&nbsp;

சாத்திரங் கள்பல தந்தார் - இந்தத்&nbsp;
தாரணி யெங்கும் புகழ்ந்திட வாழ்ந்தேன்
நேத்திரங் கெட்டவன் காலன் - தன்முன்&nbsp;
நேர்ந்த தனைத்துந் துடைத்து முடிப்பான்.

நன்றென்றும் தீதென்றும் பாரான் - முன்பு&nbsp;
நாடும் பொருள்கள் அனைத்தையும் வாரிச்
சென்றிடுங்&nbsp;காட்டுவெள் ளம்போல் - வையச்
சேர்க்கை அனைத்தையுங்&nbsp;கொன்று நடப்பான் .

கன்னிப் பருவத்தில் அந்நாள் - என்றன்&nbsp;
காதில் விழுந்த திசைமொழி யெல்லாம்&nbsp;
என்னென்ன வோபெய ருண்டு - பின்னர்&nbsp;
யாவும் அழிவுற் றிறந்தன கண்டீர்.

தந்தை அருள்வலி யாலும் - முன்பு&nbsp;
சான்ற புலவர் தவவலி யாலும்&nbsp;
இந்தக் கணமட்டுங்&nbsp;காலன் - என்னை&nbsp;
ஏறிட்டு &nbsp;பார்க்கவும் அஞ்சி யிருந்தான்.

இன்றொரு சொல்லினைக்&nbsp;கேட்டேன்! - இனி&nbsp;
ஏதுசெய் வேன்?என தாருயிர் மக்காள்!
கொன்றிடல் போலொரு வார்த்தை - இங்கு&nbsp;
கூறத் தகாதவன் கூறினன் கண்டீர்.

புத்தம் புதிய கலைகள் - பஞ்ச&nbsp;
பூதச் செயல்களின் நுட்பங்கள் கூறும்;
மெத்த வளருது மேற்கே - அந்த&nbsp;
மேன்மை கலைகள் தமிழினில் இல்லை.

சொல்லவுங் கூடுவ தில்லை - அவை&nbsp;
சொல்லுந் திறமை தமிழ்மொழிக் கில்லை;
மெல்லத் தமிழினிச் சாகும் - அந்த&nbsp;
மேற்கு மொழிகள் புவிமிசை யோங்கும்.

என்றந்த பேதை உரைத்தான் - ஆ !
இந்த வசையெனக் கெய்திட லாமோ&nbsp;
சென்றிடுவீ &nbsp;ரெட்டுத் திக்கும் - கலைச்&nbsp;
செல்வங்கள் யாவும் கொணர்ந்திங்குச்&nbsp;சேர்ப்பீர்.

தந்தை அருள்வலி யாலும் - இன்று&nbsp;
சான்ற புலவர் தவவலி யாலும்&nbsp;
இந்தப் பெரும்பழி தீரும் - புகழ்&nbsp;
ஏறிப் புவிமிசை யென்று மிருப்பேன்.

"மெல்லத் தமிழ் இனிச்சாகும்" என்ற வார்த்தைகளை டி வி நீலகண்டசாஸ்திரி சொன்னார். அதையே தமிழ்த்தாய் என்னும் பாடலில், மிகவும்
மனவேதனையுடன் மகாகவி சுப்பிரமணிய பாரதியார் அவர்கள் கூறியுள்ளார். பாடல் முழுவதையும் படித்துப் பாராது எம்மவர் சிலர் பாரதி சொன்னார்
எனச் சொல்லியும் எழுதியும் வருவது வேதனைக்குரியதே. அப்பாடலில் நீலகண்டசாஸ்திரியை திட்டுவதற்காகவே அவர் அதைக் குறிப்பிடுகிறார்.
மீண்டும் ஒருமுறை அப்பாடலை வாசித்துப் பாருங்கள் அதன் உண்மை புரியும். 'என்றந்தப் பேதை உரைத்தான்' என நீலகண்ட சாஸ்திரியைத் திட்டியதோடு,
தமிழ்த்தாய் ஆ! எனத்தொடங்கி ......... எமக்குச் சொல்வதாக அவர் சொன்னதையும் படித்துப் பாருங்கள்.

<br/>
